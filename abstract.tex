\begin{abstract}

Nell'Ingegneria del Software \`e importante avere a disposizione tool automatici che permettano di controllare le violazioni delle politiche nel codice, tuttavia essi richiedono di analizzare relazioni e dipendenze dei componenti di una code base di grandi dimensioni e che pu\`o essere scritta con vari linguaggi di programmazione. La maggior parte dei tool presenti nel mercato del software proprietario o libero fanno uso di ulteriori software di terze parti per ottenere il grafo delle dipendenze di un certo progetto e questa operazione, oltre ad essere molto onerosa quando si decida di appoggiarsi a Language Server o moduli simili, richiede di usare un software diverso per ogni linguaggio di programmazione da analizzare. Lo scopo di questa ricerca \`e verificare sotto quali condizioni si possa rimuovere la language dependency della costruzione del grafo delle dipendenze usano due librerie: Tree Sitter e Stack Graph. Dopo avere analizzato le due tecnologie proposte, il modello introdotto ad hoc e la sua implementazione, vengono valutate l'efficacia e l'accuratezza di questa soluzione.

\end{abstract}
